Aamusta päivä jatkuu, ei illasta.
Aika hiiren haukotella, kun on kissan kintahissa.
Ahkerat äidit, laiskat tyttäret. Laiskat äidit, ahkerat tyttäret.
Ei nukkuvan kissan suuhun hiiri juokse.
Ei suuret sanat suuta halkase.
Ei makkeeta mahan täyeltä, tulee äkikseltään ähky.
Ei koskaan perille johda tie, joka markkinatorilta toiselle vie.
Ei kannettu vesi kaivossa pysy.
Ei voi kauhalla vaatia, jos on lusikalla annettu.
Hiki laiskalla syödessä, vilu työtä tehdessä.
Hyvä antaa vähästään, paha ei paljostakaan.
Hullu työtä tekee, viisas pääsee vähemmällä.
Kyllä koira koiran tuntee.
Korppi ei noki korpin silmää.
Kyllä kaksi kissannii nostaa, jos vain häntä kestää.
Laita lapsi asialle, mene itse perästä.
Liika lämmin sukassa, kylmä lapasessa.
Lupaus on velkaakin pahempi.
Lisänä se on rikka rokassa, hämähäkki taikinassa.
Lahnanpää lampaanpää, hauenpää halonpää.
Mies tekee talon, nainen kodin.
Maassa maan tavalla.
Pieni lapsi polkee helmoja, iso lapsi sydäntä.
Pyhätyöllä ei ole siunausta.
Räkänokastakin mies tulee, vaan ei tyhjän naurajasta.
Söisi kissakin kaloja, vaan ei kastais kynsiänsä.
Sen suu napsaa, jonka jalka kapsaa.
Tylsä veitsi tyhmän miehen, terävä tekevän veitsi.
Älä luule lukkari, että pappi laulaa.
Sitä koira koikseen sanoo, missä on kolme yötä.
Niin on kiire, ettei jouva päätään sammuttamaan.
Itselleen sika kiusaa tekee, kun kaukalonsa kaataa.
Ilo pintaan vaikka syän märkänis.
Lakaise ensin omat raput ja sitten vasta naapurin.
Ken vaivojansa vaikertaa, on vaivojensa vanki.
Kenen leipää syöt, sen lauluja laulat.
Ei sota yhtä miestä kaipaa.
Hyvä kello kauas kuuluu, paha kello kauemmas.
Joka syyttä suuttuu, se lahjatta leppyy.
Täys kuin Turusen pyssy.
Lentää kuin päätön kana.
Lankes kuin Manulle illallinen.
Meni kuin pää kolmantena lankana.
Onhan niitä Pennasella päiviä.
Pitkä kuin nälkävuosi.
Ota silmä kätees ja katso.
Hiottipa se lopultakin. Hyvä kahvi hiottaa heti.
Takuulla, sanoi Tampereen likka ja taas valehteli.
Älä luule luuta lihaks, pässinpäätä paistikkaaks.
Nyt on laulut laulettu ja nuotit pantu pussiin.
Ruma kuin riihen seinästä revitty piru.
Katsoo kuin lehmä uutta veräjää.
On nyt korsi porsaan suussa, sanoi mies, kun nuoren tupakoitsijan näki.
Rakennettiin kauan kuin Iisakin kirkkoa.
Hymyilee kuin Hangon keksi.
Ei tässä olla kuin jäniksen selässä.
Syö lusikalla, älä livo kielellä.
Kuohatissa ei kuolema auta. Siellä ei ruumiita saateta hautaan, vaan Sikosaareen ne souvetaan.
Se on niitä laitapuolen kulkijoita.
Eipäs mennä syyhyttä saunaan.
Kahtoo yhteen kohtaan kuin Kamulan sika.
Istu, ettei lapsilykky mene talosta.
Seppä ja sika saavat vanhasta uutta.
Yhtä suora kuin Honkalan kohdalta maantie.
Kulkevat peräkkäin kuin kuokanvaaralaiset kirkkoon.
Hävisi kuin Ukko Timosen pyhä.
Se on ihan totta, sanoi Röllykkä-vainaa.
Ruvetaanpa kynsilleen. (nukkumaan)
Nyt on syöty, milloin lie maksettu.
Järjestyksessä kuin Harjulan pojat kukon syönnissä.
Pyyhkäisi pöytää kuin Pöyhönen kissaa.
Siinä makkaa kuin allakan tekijä.
Kiiski on pieni kala, vaan uippas liiviin!
Parantaa kuin sika juoksuaan.
Olisinpa lammas, niin saisin kerran vuodessa kelkkakyytiä.
Höpö, höpö ja huomenna lissää.
Pitää käydä koko ruumiin varaan.
Anteeksi pyyvän tällä kertaa, vaan tapojani en paranna.
Istu, ettei pieretä.
Nukahtaa kuin vanha seinäkello.
Siltä on se ruuvi puonnut, joka minulta on löyhtynyt.
Täälläpä on hiljaa kuin huopatossutehtaassa.
Menihän se viisaskin vipuun.
Putosi kuin kivi kaivoon.
On kuin puusta puonnut ja vähän säikähtänyt.
Katosi kuin tina tuhkaan.
Loistaa kuin Naantalin aurinko.
Kiekuu kuin kukko tunkiolla.
Ei näe puilta metsää.
Tiukassa kuin sillit suolassa.
Jos nuori tyttö pesee kynnyksen puhtaan valkeaksi, hän saa valkotukkaisen miehen.
Jos tytöltä pyykkiä pestessä kastuu edusta, hän saa juopon miehen.
Jos suupieliä kutittaa, se ennustaa vieraan tuloa.
Jos käki tulee pihapuuhun kukkumaan, se ennustaa sen talon häviötä.
Jos sairaalasta lähtiessä ottaa kukat mukaansa, joutuu pian uudelleen sairaalaan.
Hautausmaalta ei pidä ottaa mitään kotiin mukaan.
Jos musta kissa juoksee edestäsi tien poikki, niin se on huono enne. Silloin pitää sylkäistä vasemman olan yli.
Tikapuiden ali ei pidä kulkea, sillä se on huono enne.
Jos on menossa jollekin asialle ja akka tulee vastaan, on parasta kääntyä takaisin.
Jos teelusikka putoaa lattialle, se ennustaa häitä. Jos taas veitsi putoaa, niin se tietää, että miesvieras on tulossa.
Jos lintu lentää ikkunalasiin, niin se ennustaa jotain huonoa sanomaa.
Lapsesta tulee tavallista viisaampi, jos se syntyy hammas suussa.
Pienet muurahaiset talon kivijalassa ennustavat talon köyhtymistä. Isot muurahaiset taas sen rikastumista.
Ei ollut hyväksi, jos sulhanen näki morsiamensa hääpuvussa ennen vihkimistä.
Toisen ylioppilaslakki ei pidä mennä nuoren panemaan päähänsä, sillä muuten ei tule koskaan ylioppilasta.
Jos hääpäivänä satoi, se ennusti hääparille rikkautta.
Jos muuttopäivänä sataa, sekin ennustaa varallisuutta.
Jos kämmentä kutkuttaa, se ennustaa, että oikea ojentaa, vasen vastaanottaa sen mukaan kumpaa kättä kutkuttaa.
Jos kissa talvella telmii ja pyörii, tulee tuisku.
Luteet läksivät talosta, jos seinähirsien rakoihin ripoteltiin ruutia.
Jos astuttaa lehmän ennen lypsyä, tulee lehmävasikka.
Kissalla on seitsemän henkeä.
Jos aiot ja kehut tekeväsi jotain, niin muista koputtaa puuta. Muuten et onnistu.
Maa ottaa vihat pois.
Jos närhi tulee pihapuihin, älä aja sitä pois, sillä närhen tulo ennustaa rahan tuloa.
Sulhaset meni pakoon, jos kynnys oli likainen.
Sulhaset meni talon ohi, jos vesi kattilassa kiehui turhaan.
Jos ei pauku Paavalina eikä kylmä kynttelinä, niin on halla heinäkuussa, talvi keskellä kesää.
Jos Tipurtin yöt kylmää, seuraa 40 pakkasyötä vaikka keskellä kesää.
Mitä Mattina sitä Mariaan.
Helmikuun suoja puutteen tuoja.
Mitä Mariana malolla sitä Vappuna vaolla.
Heikki heittää, Paavo painaa, Matti nostaa.
Tammikuun ensimmäisestä suvesta 200 päivän kuluttua pääsee uutta ruista puimaan.
Heikin päivänä karhu kääntää kylkeä. Talvi silloin puolessa. Eläinten rehua pitää olla puolet jäljellä.
Hermannilta heinään.
Pihlaja ei kanna kahta taakkaa.
Jos on usva uunna vuonna, niin on halla heinäkuussa.
Jos maaliskuu alkaa pohjatuulella, niin kolme seuraavaa kuukautta ovat kylmiä.
Jos kukko Mattina räystään alla nokkansa kastelee, niin härkä Mariana janoon kuolee.
Tapion riihenpuinnista on 9 viikkoa lumien lähtöön.
Teerien kuherruksesta on 7 viikkoa sulaan maahan.
Kun kuulet kuovin äänen keväällä, älä enää mene jäälle.
Sateita on kesällä tulossa, jos kanat rupeavat joukolla ottamaan hiekkakylpyjä eli rypemään.
Sateita on tulossa, jos pääskyset lentelevät edestakaisin matalalla.
Surviaisten tanssi ennustaa poutasäitä.
Aamurusko päivän paska. Iltarusko ennustaa selvää päivää seuraavaksi päiväksi.
Ukkospilvet kulkevat yleensä koko kesän keväällä ensiksi valitemaansa reittiä.
"Rastaan rinta" aamulla taivaalla ennusti poutasäätä päiväksi.
Varhainen sade "karjan kynteen" ennusti kaunista päivää.
Aamukaste ennusti poutaa.
Maakiven hikoaminen ennusti sateita.
Jyrkinä jyräys kalamiehen kattilassa. Ristinä emärimmaus lintumiehen rihmasessa.
Liisan liukkaat, Kaisan kaljamat.
Itä talven istuttaa, pohjoinen pois sen puhaltaa.
Jos huhtikuussa paita päällä halkoja hakataan, niin toukokuussa turkki päällä toukoja kylvetään.
Jos ampiaiset pyrkivät tulemaan sisälle, se ennusti sateita.
Kun koivut ovat hiirenkorvalla, alkaa sären kutu.
Jos Urpona on paita päällä, niin kesällä on turkki päällä.
Itätuuli tuo sadetta.
Jos Letuksen eli Markuksen yön kylmää, niin tulee huono kesä.
Revontulet talvella ennustavat pyryjä.
Jos pysyvän lumen satoi syksyllä, kun vielä oli lehti puussa, se ennusti sitä, että tulevana talvena kuoli paljon nuoria miehiä.
Jos keväällä tuli ukkossää ennen juhannusta tai kun vielä järvissä oli jää, se ennusti kylmää kesää.
Ukonilman jälkeen sää yleensä jäähtyy.
Jos kuun ympärillä on talvella kehä, tulee tuisku.
Sitä syksynä, mitä päivä Pärttylinä.
Simo siltoja tekee, Martti maita vahvistaa, Antti aisoilla ajaa.
Esteri hameen helmat kastelee.
Jaakko heittää kylmän kiven kaivoon.
Semmoinen ilta, kun on Marian etsikkopäivänä (2.7.) on 40 päivää siitä eteenpäin.
Kun on kylmä huhtikuu ja märkä toukokuu, niin on täysi heinälato.
Uudenvuoden kirkas tähtitaivas lupasi hyvää ohravuotta, sienisatoa ja karjan menestymistä.
Jos teeri kukersi elo-syyskuun vaihteessa, talvi tuli varhain.
Mikosta päre pihtiin, tutti rukkiin, kaali kuppiin, akat pirttiin ja nauriit kuoppaan.
Jaakkona menee käelle ohran siikanen kurkkuun ja se lakkaa kukkumasta.
Pietarin päivä on viimeinen rukiin kylvöpäivä.
Jos elokuun sateet tulevat taivaalla olevista tummista pilvistä, on tulossa hallaöitä.
Heikkinä heinät kahtia.
Paavalina päiväkulta lämmittää.
Mattina toinen silmä vettä vuotaa.
Varisten raakkuminen ennustaa, että sinä päivänä vielä sataa.
Ukonilma jäitten aikaan ennustaa kylmää kesää.
Itä talven istuttaa. Pohjoinen sen pois puhaltaa.
Pakottavaan niveleen pantiin kaalinlehtikääre.
Ajosta haudottiin kuumalla puurolla.
Lapsen rähmiviä silmiä hoidettiin siten, että niihin tiputettiin nännistä rintamaitoa.
Kun ennen pyykinpesua pissattiin käsille, ei pyykkipulveri rokahduttanut käsiä.
Lasten pistävään korvaan pantiin pissaa.
Koiran purema parannettiin sirottelemalla runsaasti hienoa sokeria haavalle.
Haavoihin pantiin heti ensiavuksi pissaa, lisäksi vielä piharatamon lehti.
Pikkuhaavoihin pantiin, mikäli saatavissa oli, ukontuhniaisen eli vanhan maamunan pölyä.
Palovammaan saatettiin ensiavuksi panna lehmänlantaa.
Apteekista ostetulla jodilla hoidettiin haavoja.
Keltatautia hoidettiin siten, että keltasirkku keitettiin ja sen keitinvesi juotiin.
Kipeään kaulaan pantiin pissakääre tai likainen sukka.
Pakotuksia hoidettiin kuppaamalla.
Käsivarresta suonta iskemällä ohennettiin verta.
Hinkuyskää hoidettiin juottamalla yskäiselle hevosen maitoa.
Hammassärkyyn auttoi lehmänlantakääre, joka lämpimänä pantiin poskelle.
Rannekipuihin auttoi valopetroolikääre.
Kipuja parannettiin myös villalankakääreellä.
Vauvan rähmiviä silmiä pyyhittiin vauvan omalla pissillä.
Syövän lääkkeeksi käytettiin koivun käävästä tehtyä teetä.
Syöpää hoidettiin myös siten, että kananmunien päälle pantiin sitruunoita.
Kaalimurskalla haudottiin kipeitä paikkoja.
Hinkuyskä parani, kun muutettiin asuntoa.
Tulehtunutta paikkaa saatettiin hautoa myös sian kakalla.
Syyliä poistettiin siten, että uuninluutavedellä voideltiin syyliä.
Ampiaisen pistosta hoidettiin pissalla.
"Lihaantuminen" hoidettiin tuoreella kuusennaavalla ja perunajauholla.
Rakkotulehdus hoidettiin siten, että omaa pissiä keitettiin ja sitä juotiin.
Pykivä kantapää parannettiin korvasta otetulla keltaisella vahalla.
Ajoksen ennaltaehkäisyyn on syötävä hiivaa. Hiiva estää ajoksen tulon.
Syylä parannettiin myös siten, että syylän keskelle tipautettiin sievettä eli typpihappoa.
Struumaa parannettiin siten, että sitä voideltiin pikiöljyllä.
Pakottavaan hampaaseen pantiin piipunihveä.
Kun suonenveto vaivaa, ota kielellesi merisuolan rae. Se auttaa.
Herpes ja syylät lähtevät, kun aamulla niitä voidellaan yösyljellä.
Palovammalle pannaan omaa pissakääre.
Pissillä hoidettiin myös ruusua.
Rakkotulehdukseen auttaa, kun syö puolukkahilloa.
Syöpään auttaa punajuuren keitinliemi.
Palovammaan auttaa myös kananmuna tuoreena.
Virtsatietulehdukseen auttaa, kun pureskelet pari katajanmarjaa.